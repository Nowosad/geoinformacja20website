+++
title = "O konferencji"
+++


<center><h3>Geoinformacja: Nauka - Praktyka - Edukacja
<br>Ogólnopolska konferencja naukowa z okazji 20-lecia studiów geoinformacyjnych na Wydziale Nauk Geograficznych i Geologicznych UAM w Poznaniu
<br> 1 - 2 grudnia 2022, Poznań</h3></center>

Serdecznie zapraszamy do udziału w __Ogólnopolskiej konferencji naukowej "Geoinformacja: Nauka – Praktyka – Edukacja" organizowanej pod patronatem JM Rektor UAM prof. dr hab. Bogumiły Kaniewskiej__. Konferencja odbędzie się w dniach __1 - 2 grudnia 2022 r. na Wydziale Nauk Geograficznych i Geologicznych Uniwersytetu im. Adama Mickiewicza w Poznaniu.__

Organizując tę konferencję chcemy uczcić dwa jubileusze:

- 20-lecia studiów geoinformacyjnych na Wydziale Nauk Geograficznych i Geologicznych UAM w Poznaniu oraz,
- 70 rocznicę urodzin prof. dr hab. Zbigniewa Zwolińskiego, który był inicjatorem powołania studiów na specjalności, a później kierunku „Geoinformacja” i przez kolejne lata ich organizatorem, opiekunem i wykładowcą.

<h3>Studia geoinformacyjne w Poznaniu</h3>

Studia geoinformacyjne zostały utworzone na Wydziale Nauk Geograficznych i Geologicznych UAM w 2002 roku. W kolejnych latach [„Geoinformacja”](https://pl-pl.facebook.com/geoinformacja/) cieszyła się dużym zainteresowaniem kandydatów do studiowania na UAM. W ciągu 19 lat studia te ukończyło 262 licencjatów, 233 inżynierów i 409 magistrów. Wielu absolwentów studiów geoinformacyjnych pracuje w wyuczonym zawodzie w biznesie i administracji publicznej, a niektórzy wybrali karierę naukową w tej dziedzinie.
Powstanie i istnienie na naszym Wydziale studiów w zakresie geoinformacji było także silnym i trwałym impulsem do rozwoju aktywności naukowej na polu teorii i zastosowań geoinformacji powodując, że UAM stało się jej znaczącym ośrodkiem, także w skali światowej. Świadczy o tym, między innymi, powierzenie nam zaszczytu organizacji światowych kongresów ["Geomorphometry 2015"](https://geomorphometry.org/2015-2/) i ["GIScience 2021"](https://www.giscience.org/).

<h3>Cel konferencji</h3>

<p><b>Głównym celem planowanej konferencji jest wymiana idei oraz doświadczeń w zakresie aktualnych i nowych kierunków rozwoju geoinformacji na polu nauki, edukacji oraz zastosowań praktycznych w biznesie i administracji. </b></p>

Zakres tematyczny konferencji obejmuje:

- podsumowanie trendów rozwoju geoinformacji w Polsce i na świecie w przeszłości i wskazanie najbardziej obiecujących kierunków zmian na najbliższą przyszłość;
- zastosowania systemów informacji geograficznej do rozwiązywania problemów w różnych dziedzinach w zakresie działalności badawczej i praktycznej, ze szczególnym uwzględnieniem nowych metod oraz danych.

W trakcie konferencji odbędzie się również sesja specjalna <b><i>"GIS w geomorfologii. Geomorfologia bez GIS"</b></i>. Celem sesji jest zaprezentowanie zastosowań systemów informacji geograficznej w zakresie analizy rzeźby powierzchni Ziemi i procesów ją kształtujących. Sesja ta jest dedykowana prof. Z.Zwolińskiemu ze względu na jego „geomorfologiczne korzenie” i ciągłą aktywność w tej dziedzinie.


Więcej informacji na temat konferencji znajduje się w sekcji [Rejestracja](/rejestracja). 


